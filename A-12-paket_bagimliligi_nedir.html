<!DOCTYPE html>
<html lang="tr">
  <head>
    <meta charset="utf-8">
    <title>PAKET BAĞIMLILIĞI NEDİR?</title>
    <link rel="stylesheet" href="bicimler.css">
  </head>
<body>


<h1>Paket Bağımlılığı Nedir? </h1>
<img src="apt.png" align="left" height="350">
<p> Programlar, çalışabilmek için kütüphane dosyalarına ihtiyaç duyarlar. Kütüphane dosyaları, başka programlara servis sunan, altprogramları içeren yapılardır.
  Örneğin, DivX filmleri izleyeceğiniz bir proje hazırlıyorsanız, oturup DivX kodunu çözmek için uğraşmanız gerekmez.
  Daha önceden DivX kodunu çözmek için üretilmiş bir kütüphane kullanırsınız ve projeniz hızlıca tamamlanır.
   Ancak kütüphane dosyalarıyla projelerin geliştirilmesi, bazı sorunları da beraberinde getiriyor.

İngilizce'de "Dependency Hell" diye bir tanım var. Türkçe'ye çevirisini, "Bağımlılık Cehennemi" olarak yapabiliriz.
 Bağımlılık Cehennemi, Windows'ta pek göreceğiniz bir durum olmamakla birlikte, Linux'ta sürekli boğuştuğumuz bir konu.
 Linux'ta herhangi bir projenin kaynak dosyalarını alıp, derlemek veya önceden derlenmiş bir paketi kurmak isterseniz,
 kurulum için gerekli bazı dosyaların eksik olduğu gerekçesiyle, kurulum iptal edilebilir. Eksik dosyalar veya programlar tamamlandıktan sonra,
 kurulum işlemini gerçekleştirebilirsiniz. Linux ile Windows arasında en büyük fark buradadır.

Dikkat etmişsinizidir, Linux'ta program boyutları oldukça mütevazı oluyor. 3 MB'a render programları, 2 MB'a video işleme araçları, hatta 60 KB'a editörler bulabiliyorsunuz.
 Windows programlarına ait kurulum dosyalarıysa, bu verdiğimiz rakamların oldukça üstünde yer kaplıyor.
 Bu farklı durumun, Windows'un veya Linux'un birbirinden iyi ya da kötü olmasıyla bir alakası yok. Nedeni aslında çok basit; konuya yaklaşım farkı...

Linux geliştiricilerinin genel felsefesi, herkesi düşünerek program yazmalarıdır. Sizin emrinize tahsis edilmiş, 1 Mbit'lik Internet bağlantınız olabilir.
Ancak sizin imkanlarınıza sahip olmayan dünyanın büyük çoğunluğu, hâlâ telefonla bağlantı kullanıyor. 56 Kbps bağlantı ile Internet'e bağlanan birisi için, 4 MB ile 12 MB arasında ciddi bir fark var. Linux'ta program geliştirenler de bu durumu hesaba katıyorlar.

Çoğu Linux programının, ufak boyutta gelmesinin en büyük nedeni, programın kullandığı kütüphane dosyalarının veya bazı araçların kurulum dosyasının dışına çıkartılmasıdır.
Böylece yazılım, gayet ufak boyuta inebilir. Windows programlarıysa, kurulum dosyaları içinde gereken her türlü aracı ve kullanılacak bütün kütüphane dosyalarını içerir.
 Bu da bu programların boyutunu doğal olarak yükseltir. Her iki yöntemin avantajları ve dezavantajları bulunuyor.

Windows programları, çok yer kaplar. Ama kurulumu çok basittir. Programın çalışması için eksik bir dosya varsa, eksik dosyaların kurulumu gerçekleştirilir.
 Önemli olan basit kurulumdur. Linux'taysa öncelik ufak boyuta verilmiştir. Linux programlarına ait kurulum paketleri bu nedenle az yer kaplar.
 Fakat gereken bir dosya bulunmuyorsa, o zaman paket bir şey yapamaz ve program kurulumu iptal edilir.
 İlgili kütüphane dosyalarını indirip, yüklemek kullanıcının sorumluluğundadır.
  Bu sorumluluğu yerine getirmenin, zaman zaman deveye hendek atlamaktan zor olduğunu hatırlatalım. </p>


<a href="index.html" id='btnAnaSayfa'>Geri dön...</a>

</body>
</html>
